Міністерство освіти і науки України 
Харківський національний університет радіоелектроніки
Кафедра програмної інженерії





Лабораторна робота
з дисципліни: «Архітектура програмного забезпечення»
на тему: «Доопрацювання Vision & Scope»






Виконав 
ст. гр. ПЗПІ-22-5
Васютін Артем Віталійович

Перевірив
асистент кафедри ПІ 
Дашенков Дмитро Сергійович




Харків 2025
 
МЕТА РОБОТИ

	Метою лабораторної роботи є внесення змін в першу версію документу Vision & Scope, який було розроблено минулого семестру, а саме в розділ 3 Scope and Limitations. 

ХІД РОБОТИ

В ході виконання лабораторної роботи виконувалися зміни в розділах 3.1 Scope of Initial Release, 3.2 Scope of Subsequent Releases та 3.3 Limitations and Exclusions документу Vision & Scope для програмної системи для управління світломузичними ефектами LightShow Manager.
Розділ 3.1 Scope of Initial Release змінювався таким чином, щоб він краще відповідав актуальній функціональності системи, а також включав всі складові системи, тобто веб сервер, IoT девайс, а також мобільний та веб додатки, які надають, відповідно, доступ до повної чи обмеженої функціональності цієї системи.
Розділ 3.2 Scope of Subsequent Releases змінювався таким чином, щоб включити в нього описання майбутньої можливої інтеграції ШІ в систему. Це було зроблено з точки зори трьох ключових аспектів роботи з ШІ – його застосування, збір даних та навчання моделі.
Розділ 3.3 Limitations and Exclusions змінювався, а точніш додавався до Vision & Scope документу щоб відобразити технічні обмеження системи а також перелічити деякі функції, яка система могла б мати, але які було виключено з неї, а також причини цього виключення.


 
ВИСНОВКИ

Протягом виконання лабораторної роботи було змінено розділ 3 Scope and Limitations Vision & Scope документу для програмної системи для управління світломузичними ефектами LightShow Manager.
Цей розділ включає початковий функціонал всіх елементів системи (веб сервер, IoT девайс, мобільний та веб додатки), деталі подальшої інтеграції штучного інтелекту в систему, а також технічні обмеження та відкинуті потенційні функції.
 
ДОДАТОК А
VISION AND SCOPE DOCUMENT

3 SCOPE AND LIMITATIONS

3.1 Scope of Initial Release 

Первинний випуск LightShow Manager включає серверну частину, IoT девайс, мобільний та веб додатки. Програмна система включає наступну функціональність:
1.	Зв’язок з IoT девайсами – після купівлі користувач може зареєструвати девайс в системі для подальшого ним керування;
2.	Синхронізація музики зі світловими ефектами – і музика, і світлові ефекти програються через IoT девайс щоб зменшити ризик розсенхрування;
3.	Додавання нових пісень до бібліотеки – користувач може завантажити треки в систему з пам’яті комп’ютера; назва та автор треку підвантажуються автоматично з метаданих;
4.	Створення шаблонів – користувач може створювати шаблони ефектів для завантажених треків; кожен ефект має свій тип та колір, а також момент, в який він має включитися та тривалість програвання;
5.	Управління акаунтом – користувачі можуть вільно реєструватися в системі, редагувати інформацію про свій акаунт та змінювати свій пароль;
6.	Вибір треків та шаблонів – користувач може вибирати, яка пісня з бібліотеки буде програватися на необхідному девайсі, я також який шаблон ефектів буде включено для цього треку;
7.	Веб-додаток надає зручний інтерфейс для користувачів та дозволяє користуватися всім переліченим вище функціоналом системи;
8.	Мобільний додаток надає обмежений доступ до функціоналу системи (не дозволяє редагувати користувацький профіль, реєструвати нові девайси та треки, а також створювати шаблони до останніх) і є зручним портативним рішенням.

3.2 Scope of Subsequent Releases

У наступних релізах системи LightShow Manager планується інтегрування до неї штучного інтелекту (ШІ) для підвищення якості автоматизації, персоналізації та користувацького досвіду. Інтеграція ШІ охоплюватиме три ключові аспекти: застосування ШІ, збирання даних та навчання моделі.

3.2.1 Застосування ШІ

ШІ буде використовуватись для таких цілей:
1.	Автоматична генерація шаблонів світлових ефектів: ШІ буде аналізувати гучність та ритм музичного треку і автоматично генерувати відповідний шаблон ефектів;
2.	Рекомендаційна система: на основі вподобань користувача, історії використання та популярності треків серед інших користувачів система зможе пропонувати пісні або готові шаблони до пісень;

3.2.2 Збирання даних 

Для ефективної роботи ШІ необхідне збирання та збереження наступних даних:
1.	Метадані треків: темп, ритм, жанр, тощо;
2.	Історія використання треків, ефектів та шаблонів;
3.	Шаблони користувача (для розуміння його чи її особистого стиля).
Ці дані будуть збиратись:
1.	Після кожного сеансу використання девайсу;
2.	При зберіганні створеного чи відредагованого шаблону користувачами;
3.	Під час перегляду, вибору і прослуховування треків через мобільний чи веб-додаток.

3.2.3 Навчання / Використання ШІ

Залежно від задачі, яку в результаті виконуватиме ШІ, будуть застосовуватись різні підходи. Автоматична генерація ефектів потребує навчання кастомної моделі на основі музичних даних та шаблонів користувачів. Спершу буде використовуватись донавчання попередньо підготовленої моделі (наприклад, на базі трансформера для аудіоаналізу), надалі можливе створення повністю власної моделі. Одночасно із цим просто рекомендаційна система може бути реалізована на базі готових фреймворків (наприклад, з використанням таких API як Azure Personalizer чи Amazon Personalize) з періодичним донавчанням на локальних даних.

3.3 Limitations and Exclusions

Незважаючи на широкий перелік функцій і в первинному, і в майбутніх версіях системи, LightShow Manager має певні обмеження, а також певний функціонал, який було вирішено навмисно виключити з неї.
Обмеження системи є здебільшого технічними та включають:
1.	Обмеження продуктивності IoT-девайсів через те що програвання музики та світлових ефектів виконується безпосередньо на ньому – може статися через обмежені апаратні ресурси а також можливий великий розмір музичних файлів;
2.	Обмежену підтримка форматів аудіо – у першій версії підтримуються лише популярні формати аудіо (наприклад, .mp3, .wav); підтримка менш поширених форматів (наприклад, .flac, .ogg) виключена для зниження складності реалізації та уникнення проблем сумісності з девайсами;
3.	Неможливість офлайн користування – оскільки взаємодія між складовими системи відбувається через веб-сервер, користуватися нею без доступу до інтернету не є можливим.
Виключений з системи функціонал наразі включає:
1.	Підтримку реального живого аналізу аудіо з мікрофона – система орієнтована на відтворення попередньо підготовлених треків і шаблонів;
2.	Колективне редагування шаблонів – функціонал спільного доступу або колективної розробки шаблонів виключений з метою спрощення системи керування доступами та уникнення конфліктів змін;
3.	Публічну бібліотека шаблонів і треків – це зроблено для уникнення питань авторських прав та безпеки контенту;
4.	Інтеграцію зі сторонніми стрімінговими сервісами (Spotify, Apple Music тощо) – через юридичні та технічні обмеження.

